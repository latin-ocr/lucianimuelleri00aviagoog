„2-

ne illi quidem auctores frequentissimi post Alexandri Magni

tempus, qui simul grammaticam et poeticam factitarent aut ·

qui, ut Horatius noto carmine fecit, augurarentur fore ut
aliquando in scholis scripta sua legerentur, ullo pacto sunt
existimandi puerorum in usum ea accommodasse.

Iam ut omittam naufragio illo classicarum litterarum, de
quo supra dixi, haud dubie etiam haustos esse libros multos,
qui puerorum ad institutionem utiliores essent, quam plerique
eorum qui exstant, vel ob id aliquanto graviore penuria
scriptorum in gymnasiis tractandorum premimur, quia pueri
nostri, quinon ut antiqui nativo utuntur sermone latino vel
graeco, sed eum praeceptorum institutione paullatim cum
magno labore percipiunt, retineri solent per aliquot annos
elementis primis grammaticae et syntaxis graecae latinaeque
discendis3 quo tempore res ipsa fert, ut parum sint apti ad
legendos antiquitatis scriptores eos, qui non utantur sermone
quam maxime facili et expedito. Ob id ipsum non licet
nobis, sicut in veterum scholis solebat fieri, lectionem pue-
rorum incipere ab Homero et Vergilio, sed faciliores eidem-
que pretio aliquanto minores eligendi sunt, qui tractentur in
inferioribus gymnasiorum classibus Nam quod fuerunt, qui
incommodo isti studerent mederi editis anthologiiS, quibus
exhiberentur decerpta ex, diversis scriptoribus ea, quae pue·
rorum recens imbutorum latini et graeci sermonis elementis
inservire possent usibus, talia lectionis subsidia quamquam
minime duco spernenda, tamen quam celerrime potest fieri
continuum aliquod veteris scriptoris opus tractandum eis
existimo. Multo quippe mihi videtur praestare accurata
cognitio unius auctoris in certo quodam ct uno argumento
versantis et dictionis ac (si po'c'ta sit) metri aequabilitate
conspicui quam festinata illa diversissimarum rerum sermo-
numque saepe multum distantium perceptio, quae plerumque
avocare solet statim ab initio teneros etiamnunc et· molles
puerorum animos a seriis et grauibus studiis. Numquam
enim oportet oblivisci magistros praeclari illius dicti Pliniani,
quo multum potius quam multa iubemur legere.

Quae cum ita sint, satis apto ac prudenti usi esse mihi
videntur iudicio, qui tironum primos in usus elegerunt latinos
quosdam scriptoreS, qui, cum ingenii non ita magna essent
amplitudine aut altitudine, dictione uterentur facili nec aut

 

